# Weekly Nerd @cmda-minor-web · 2020 - 2021

### Weekly Nerd artikelen

1. [Applying CSS at large-scale web projects](articles/managing-large-css-projects)
2. [Atomic Design Thinking](articles/atomic-design-thinking)
3. [Becoming a (more) creative front-end developer](articles/creative-front-end-developer)

### Weekly Nerd #1

#### Vraag #1

> _In de post [Wat is een goede frontend developer](https://css-tricks.com/what-makes-a-good-front-end-developer/) op CSS tricks staat een lijst interessante mensen die beschrijven wat een frontende developer is. Welke skills denk jij dat een goede frontender moet hebben en wat voor frontender ben jij eigenlijk? Lees ook de [The great divide](https://css-tricks.com/the-great-divide/) van Chris Coyer om deze vraag te beantwoorden._

Op de eerste plaats moet een goede front-end developer leergierig zijn en zichzelf constant (willen) ontwikkelen. Het volgen, begrijpen en uitoefenen van de laatste trends en technologieën op het gebied van web development is een plus, maar geen vereiste. Je kunt immers een zeer competente front-end developer zijn, een expert in React, zonder ooit met Angular gewerkt te hebben. Overigens zal een senior front-end developer overweg kunnen met elk framework, maar dat terzijde.

Ik zie weleens studenten die alleen met het vak front-end bezig zijn tijdens studie-uren, dat is niet genoeg. Wil je een goede developer, of expert worden, dan is het zaak dat je ook in je vrije tijd moeite stopt in het verbeteren van je vaardigheden.

Een goede front-end developer moet meer zijn dan 'alleen' een codeur. Daar bedoel ik mee dat het bij het realiseren van een project niet alleen gaat om het schrijven van de code, maar ook het vermogen om te kunnen meepraten met anderen in een team, zoals een visual designer.

Zelf wil ik in heel veel dingen goed zijn en van veel verschillende dingen in ieder geval 'iets' weten, bijvoorbeeld kennis van verschillende frameworks of libraries. Ik denk dat het uitproberen van veel verschillende dingen niet verkeerd is om je in algemene zin als developer te ontwikkelen.

### Weekly Nerd #2

#### Vraag #2

> _Je hebt geleerd hoe je toegankelijke websites kan maken. Een belangrijk uitgangspunt voor een digital designer is er voor zorgen dat een website door iedereen te gebruiken is. Toch zijn veel ontwikkelbedrijven zelf niet 'inclusive'. Ook de tech-industrie bestaat voor een groot deel uit dezelfde type personen en testen vervolgens hun websites bij weer dezelfde types, met stereotypering, vooroordelen en _biased_ uitkomsten tot gevolg. Herken je dit als probleem? Moet dit veranderen? In wat voor team zie jij jezelf graag werken? 
Lees het artikel [On racism and sexism in branding, user interface, and tech](https://uxdesign.cc/on-racism-and-sexism-in-branding-user-interface-and-tech-337f5ceb7ed5) en het project [Working towards a more inclusive design scene in The Netherlands](https://inclusief.design) en gebruik dit voor het beantwoorden van de vraag._

Dit is zeker een probleem en komt denk ik voor een groot deel door tijd en uiteindelijk geld. Alles waar je als developer extra rekening mee moet houden tijdens het ontwikkelen, kost tijd en dus geld. Geld dat de klant moet betalen. Je zou dus kunnen zeggen dat het meer inzetten op zaken als accessibility een aandachtspunt is dat voor de klant belangrijk (genoeg) moet zijn. Toch is het in de praktijk niet zo simpel en vind ik dat er een verantwoordelijkheid bij ontwikkelbedrijven ligt, om de waarde van o.a. accessibility en inclusiviteit over te brengen aan haar klanten. Vaak weten klanten er namelijk niet eens van af.

Ik werk het liefst in teams die genoeg vrijheid krijgen om websites te ontwikkelen voor een zo breed mogelijk publiek en op de details letten. Overigens hoeft het implementeren van bijvoorbeeld accessibility niet ingewikkeld te zijn, in een efficiënt team kan er met heel veel zaken al gaandeweg rekening gehouden worden, je wil liever niet achteraf met meer tijd en energie dingen aanpassen en toevoegen die al gedaan hadden kunnen zijn.


### Weekly Nerd #3

#### Vraag #3

> _Je bent nu 3 maanden 24/7 code aan het klopppppen. Hopelijk heb je super veel geleerd, ben je regelmatig uitgedaagd, weet je (nog beter) waar je grenzen liggen en hoe je je verder kan en wil onwikkelen als "frontender". Of juist niet ..._
> 
> _In de verschillende vakken die je hebt gevolgd zijn technieken en werkwijzen aan bod gekomen die een "echte" frontender ook doet: prototypen, experimenteren, ingewikkelde code, simpele code, onderzoeken, testen, lezen, documenteren, en heel veel HTML, CSS en JS, op de client en op de server. Welke onderwerpen hebben de meeste indruk op je gemaakt? Een gastspreker of een test? Een inzicht tijdens een Discord-sessie met een van de student-assistenten? Schrijf per vak wat je hebt geleerd en wat je meeneemt als frontender._

